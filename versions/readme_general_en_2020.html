<div className="readme readme-general">
    <p>Hartelijk welkom bij deze vragenlijst. We waarderen het zeer dat u de moeite neemt deze pagina te bezoeken. Door het invullen van de vragenlijst
        helpt u mee bij wetenschappelijk onderzoek naar de vraag wat lezers aanspreekt in de boeken die ze lezen. We geven op deze en de volgende
        pagina’s een beknopte toelichting. Als u meer wilt weten over dit onderzoek en hoe de
        gegevens gebruikt worden, klik dan hierboven op <em>Meer informatie</em> of neem contact op via email met <a href="mailto:peter.boot@huygens.knaw.nl">peter.boot@huygens.knaw.nl</a> en/of <a href="mailto:marijn.koolen@di.huc.knaw.nl">marijn.koolen@di.huc.knaw.nl</a>, de opstellers van deze vragenlijst.
    </p>
    <p>
        De vragenlijst is opgesteld omdat we graag willen weten hoe lezers door boeken (in het bijzonder door fictie) worden geraakt.
        We onderscheiden daarvoor verschillende vormen van impact, en we willen graag weten
        welke vorm van impact blijkt uit online boekrecensies (van Hebban).
        U krijgt een aantal zinnen uit boekrecensies te zien en we vragen u te beoordelen of
        deze zinnen leesimpact uitdrukken en zo ja, wat voor soort impact.
    </p>
    <p>Onze belangstelling is puur wetenschappelijk. De gegevens die we verzamelen
        worden alleen voor onderzoek gebruikt en niemand verdient er geld aan.
    </p>
    <p>Het liefst zouden we u direct doorsturen naar de enquête. Maar voor de beste resultaten leggen
        we eerst graag uit welke soorten impact we in ons onderzoek onderscheiden. Klik hierboven
        op <em>Impact uitleg</em> om daarover te lezen.
    </p>
</div>

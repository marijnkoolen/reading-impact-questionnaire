
<div className="readme readme-impact">
    <p>
        In ons onderzoek zijn we geïnteresseerd in verschillende vormen van impact:
    </p>
    <ul>
        <li>
            Emotie: elke (tijdelijke of blijvende) emotionele reactie tijdens of na het lezen. Deze gevoelens
            (we maken hier geen onderscheid tussen emotie en gevoel)
            mogen positief of negatief zijn, sterk of zwak. Het gaat echter niet om gevoelens zoals
            verveling, waar het boek kennelijk niet het gewenste effect heeft.<br/>
            De emotie kan betrekking hebben op het boek als geheel, de karakters, de auteur, de stijl,
            aspecten van de wereld die het boek beschrijft, of enig ander aspect.
            We zijn in het bijzonder geïnteresseerd in:
            <ul>
                <li>
                    Narratieve gevoelens: Bij narratieve gevoelens gaat het om gevoelens voor
                    de karakters of de wereld waarin het verhaal zich afspeelt: medelijden,
                    bewondering, identificatie, sympathie, absorptie (opgenomen zijn in de
                    verhaalwereld), meegesleurd zijn in het verhaal, maar ook afkeer of
                    ergernis over een personage of over de wereld van het verhaal.
                </li>
                <li>
                    Gevoelens over de stijl: elk gevoel dat betrekking heeft op de aesthetische aspecten van de tekst:
                    of de stijl aantrekkelijk is (mooi, goed, maar ook lelijk) en of hij opvallend is  (origineel, verrassend, treffend).
                </li>
            </ul>
        </li>
        <li>
            Reflectie: Bij reflectie gaat het om de vraag: heeft de tekst de reviewer
            aan het denken gezet over zichzelf, de personages, het boek of de wereld? Heeft de reviewer
            iets geleerd of een nieuw inzicht, heeft hij/zij gemijmerd, wil hij iets onthouden?
        </li>
    </ul>

    <p>
        (Waarom juist deze vormen van impact? Lees verder onder <em>Meer informatie</em>.)
    </p>

    <p>We vragen om een oordeel op een vijf-puntsschaal. We vragen u om in uw oordeel te betrekken hoe
        sterk het gevoel van de reviewer is <i>en</i> hoe zeker u er van bent.
        Een sterk gevoel bij de reviewer of een
        gevoel waarover geen twijfel kan bestaan leidt tot een oordeel meer naar rechts; een zwak gevoel
        of een gevoel waar u niet zeker van bent leidt tot een oordeel meer naar links.</p>
    <p>
        Bovendien vragen we om te bepalen of dit een positief of negatief gevoel geweest is.
        Het gaat hier om de gevoelens
        van de reviewer! Een <i>afschuwelijke moord</i> is iets negatiefs, maar kan het beginpunt zijn voor
        een mooi verhaal. In dit verband is <i>prettig</i> wat je aanzet tot lezen, <i>onprettig</i> is waardoor je met
        lezen wilt stoppen.
    </p>
    <p>
        Aan de hand van een aantal voorbeeldzinnen uit recensies maken we duidelijk wat we met
        deze definities bedoelen. Klik daarvoor op <em>Impact voorbeelden</em> hierboven. Hebt u minder geduld,
        klik dan op <em>Naar de vragenlijst</em>. U kunt op elk moment in de vragenlijst terug naar de uitleg.
    </p>
</div>